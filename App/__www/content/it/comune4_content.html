<p>Secondo gli storici Cusano Mutri avrebbe origine dall&rsquo;antica citt&agrave; sannitica Cossa distrutta dai Romani insieme a Telesia.</p>

<p>Negli anni la piccola cittadina &egrave; passata sotto il controllo di diversi feudatari. In seguito, con Giuseppe Bonaparte che nel 1806 si insedi&ograve; sul trono del Regno di Napoli, il feudalesimo fu abolito, chiudendo una pagina di storia durata circa 8 secoli. Il nucleo urbano fortificato sorge su una cresta rocciosa che presenta pareti a piombo sul pianoro sottostante. Essendo il costone roccioso di non elevata larghezza non erano presenti nel borgo piazze di grandi dimensioni ma solo degli spazi dove le strade leggermente si allargavano, comunemente chiamati slarghi.</p>

<p>Oltre alle meraviglie architettoniche e naturalistiche di un borgo posto ai piedi dei primi contrafforti matesini, a Cusano si svolgono due eventi importantissimi, di eco nazionale:</p>

<p>Infiorata, appuntamento annuale in occasione del Corpus Domini. Tutta la citt&agrave; si riveste di fiori e il borgo profuma con le creazioni dei volontari e artigiani di questa spettacolare forma d&rsquo;arte.</p>

<p>Sagra dei funghi porcini, evento che coinvolge tutto il borgo ed esalta una delle tipicit&agrave; boschive del territorio cusanese. La sagra si svolge annualmente ad ottobre.</p>
