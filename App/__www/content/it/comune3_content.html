<p>Il territorio di Pietraroja, paese che sorge ai piedi del versante campano del massiccio del Matese, &egrave; molto suggestivo dal punto di vista paesaggistico e naturalistico ed &egrave; stata meta, fin dal 1700, di scienziati e studiosi di paleontologia e geologia interessati al suo ricchissimo patrimonio fossilifero. Infatti, all&rsquo;interno delle sue rocce sono stati rinvenuti fossili di grandissimo valore scientifico tra cui il cucciolo di dinosauro Scipionyx Samniticus che ha reso Pietraroja famosa a livello mondiale. Si consiglia di visitare in localit&agrave; Civita il Museo Paelo-Lab ed il Parco Geopalentologico.</p>

<p>All&rsquo;entrata del Paese si possono ammirare sulla sinistra la statua marmorea di San Pio e una piccola Statua della Madonna. Procedendo si osserva il Monumento ai Caduti.</p>

<p>Nel centro storico del Paese &egrave; possibile ammirare gli edifici in cui &egrave; molto diffusa la pietra locale usata per portali, architravi e davanzali lavorati a scalpello, e la Chiesa Parrocchiale di Santa Maria Assunta in Cielo che ha inciso sugli stipiti delle porte &ldquo;fu la peste 1656&rdquo; e &ldquo;fu la carestia 1648&rdquo; per tenere viva la memoria di questi eventi nefasti. Salendo verso il Cimitero, si incontra la piccola Cappella dedicata a Sant&rsquo; Anna, incorniciata da uno scenario naturale incantevole.</p>
