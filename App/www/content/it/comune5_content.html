<p>Il nucleo pi&ugrave; antico di San Lorenzello &egrave; adagiato ai piedi del Monterbano, promontorio ricco di erbe medicinali ed aromatiche.</p>

<p>Nel centro storico, &egrave; consigliabile percorrere le caratteristiche stradine, i vicoli e visitare, in via Congregazione, la chiesa di Maria S.S. della Sanit&agrave;, sorta nella seconda decade del sec. XVII: essa conserva preziose maioliche del &#39;700, tra cui il timpano, opera di Antonio Giustiniano. In via Roma &egrave; situata la Chiesa parrocchiale annessa all&#39;ex Convento carmelitano, con chiostro seicentesco, attualmente sede della Mostra permanente di ceramica antica e moderna. Proseguendo lungo la stessa strada, &egrave; possibile ammirare Palazzo Massone, di origine cinquecentesca, rinnovato dopo il terremoto del 1688 e appartenuto alla nobile famiglia Massone.&nbsp;</p>

<p>A pochi passi dal centro sorge anche Dino Park, il Parco Tematico Multimediale per bambini che offre l&rsquo;opportunit&agrave; di conoscere e toccare riproduzioni a grandezza naturale di dinosauri.</p>

<p>Allontanandosi dal centro urbano verso sud-ovest, in direzione della chiesetta di San Sebastiano, ci si pu&ograve; immergere nel verde dell&#39;omonimo Parco che costeggia il torrente Titerno. La visita alle botteghe di ceramica e l&#39;assaggio dei rinomati taralli completano la conoscenza del territorio, permettendo di apprezzarne le peculiarit&agrave;.</p>