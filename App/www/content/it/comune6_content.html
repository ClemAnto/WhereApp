<p>Caratteristico borgo medievale, dominante tutta la vallata del basso Calore, e posto sulla SS. 87 del Sannio a 428 m. sl/m.</p>

<p>I pi&ugrave; vivaci insediamenti produttivi sono legati al settore della vinificazione con aziende piccole e medie che imbottigliano vini &ldquo;DOC&rdquo; prodotti con le pregiate uve della zona.</p>

<p>Guardia Sanframondi, per la laboriosit&agrave; del suo popolo e per il notevole indice di sviluppo che ha contraddistinto la sua storia post-bellica, fu designata a rappresentare l&rsquo;intera provincia di Benevento alla&nbsp; manifestazione &ldquo;Cento Comuni della piccola grande Italia&rdquo; svoltasi a Roma dal 21 febbraio al 1&deg; marzo 1987 per celebrare il quarantesimo anniversario della fondazione della Repubblica.</p>

<p>Principali luoghi d&rsquo;interesse sono il Castello, alcune pregevoli fontane e architetture religiose come la Chiesa dell&rsquo;Ave Gratia Plena e la Basilica Santuario dell&rsquo;Assunta.</p>

<p>Proprio in Onore dell&rsquo;Assunta sono dedicati gli straordinari Riti Settennali di Penitenza, evento religioso di risonanza mondiale che si svolge ogni sette anni, per sette giorni, a met&agrave; agosto. Durante i Riti vengono messi in scena straordinarie rappresentazioni, i Misteri, quadri plastici viventi di argomento sacro, a cui prendono parte migliaia di attori in costume.</p>

<p>Durante i Riti il Paese triplica la propria popolazione: giungono a Guardia emigranti guardiensi da ogni continente, a cui si aggiungono i visitatori, che nelle ultime edizioni superano le 150.000 presenze.</p>
